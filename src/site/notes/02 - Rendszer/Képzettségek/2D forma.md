---
{"dg-publish":true,"permalink":"/02-rendszer/kepzettsegek/2-d-forma/"}
---


# 2D forma

|              |                                                                                                                                                 |
| ------------ | ----------------------------------------------------------------------------------------------------------------------------------------------- |
| Alap célszám | 15                                                                                                                                              |
| Képesség     | Helyzettől függ                                                                                                           |
| Módosító     | Nincs                                                                                                                                           |
| Alkalmazás   | Minden egyiptomi karakter ([[02 - Rendszer/Foglalkozások/Egyiptomi foglalkozások/Asztrológus\|Asztrológus]], [[02 - Rendszer/Foglalkozások/Egyiptomi foglalkozások/Boncmester\|Boncmester]], [[02 - Rendszer/Foglalkozások/Egyiptomi foglalkozások/Építész\|Építész]], [[02 - Rendszer/Foglalkozások/Egyiptomi foglalkozások/Ételkóstoló\|Ételkóstoló]], [[02 - Rendszer/Foglalkozások/Egyiptomi foglalkozások/Fogathajtó\|Fogathajtó]], [[02 - Rendszer/Foglalkozások/Egyiptomi foglalkozások/Muzeológus\|Muzeológus]], [[02 - Rendszer/Foglalkozások/Egyiptomi foglalkozások/Papiruszkészítő\|Papiruszkészítő]]) |
| Típus        | Korlátolt képzettség                                                                                                                            |

## Leírás

Az ősi istenek adományaként az egyiptomi karakterek, alkalomadtán képesek 2D kiterjedésűre átalakítani magukat. Ez a furcsa képesség a hieroglifák ábrázolásával függ össze. A 2D átalakulás próba célszáma 15, és ha a dobás eléri ezt a célszámot, akkor az egyiptomi karakter 2D kiterjedésűre formálódik, és ezt az állapotot 1k6 körig tudja fenntarta-
ni. (Más népcsoport nem képes erre!) Ilyenkor szemből csak egy csík látszik belőlük, csupán oldalra fordulva látszódnak, mint a céllövöldében a figurák. Ebben az állapotban mozogni is csak így képesek, de hát ennek a 2D állapotnak van előnye és van hátránya.
A 2D próba meghatározását és kijátszását a mesélőre és a játékosokra bízzuk.
A játékos bejelenti a szándékát, és a mesélő a körülmények és a szerepjátszás függvényében meghatározza, hogy melyik képességhez tartozó kockaszámmal kell dobni a próbát.
(Pl. a karakter azért változik 2D formára, hogy ne tudják eltalálni, vagy ne lássák meg az árnyékok között. Az ilyen esetekben lehet akár erő, akár ügyesség a próba alapja. Vagy pl. a karakter azért változik át, hogy beférjen egy szűk résen, ami a falon át vezet. Ekkor lehet elme a próba alapja, mert ki kell kalkulálnia, hogy nehogy beszoruljon a falba, hanem legyen elég ideje, amíg átér stb. Tehát a 2D változás helyzetfüggő.)
Nézzünk egy másik megközelítést!
(Pl. az [[02 - Rendszer/Foglalkozások/Egyiptomi foglalkozások/Ételkóstoló\|ételkóstoló]] esetében célszerű figyelembe venni az alkatát. Nyilván a testesebb karakter nehezebben változik 2D-re. Ez is egy olyan körülmény, amit a mesélő figyelembe vehet, és akár nehezítheti is a próbát. Ugyanakkor, ha a karakterlapon az eseménynaplóban van már olyan bejegyzés, ami azt mutatja, hogy a karakter csinált már sikeres 2D átváltozást, akkor azt is figyelembe veheti a mesélő, és könnyíthet a próbán, hiszen a karakternek van már tapasztalata.)
Így kell érteni, hogy a 2D kijátszását a mesélőre és a játékosokra bízzuk!
Fontos továbbá, hogy a karakternél lévő tárgyak, cuccok nem változnak át. A hátizsákjuk, a fegyvereik, szerszámaik egyszerűen a földre esnek. Később ezeket össze lehet szedni! Ha még megvannak!
A 2D képzettség dobást harc közben már nem lehet alkalmazni, ahhoz félre kell vonulni, és koncentrálni kell rá, és bizony eközben a karakter támadható! Ha védekezik, kitér, akkor kiesik a koncentrációból!